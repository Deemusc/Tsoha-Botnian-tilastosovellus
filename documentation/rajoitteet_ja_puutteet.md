# Sovelluksen rajoitteet ja puutteet

### Hakutoimintojen rajoitteet

Pelaajan ja otteluiden hakutoiminnossa hakukriteerit ovat melko rajatut. Pelaajaa voidaan hakea nimen (tai sen alkukirjainten) perusteella, mutta ei numeron. Ottelun
haussa haku toimii vain vastustajan nimellä (tai alkukirjaimilla), vaikka muita mahdollisia hakukriteereitä voisivat olla päivämäärä ja ottelussa tehtyjen maalien määrä.

### Ottelun yksityiskohtien rajoitteet

Tietystä ottelusta tiedetään oman joukkueen pelaajien siinä tekemät maalit ja syötöt sekä ottamat jäähyminuutit, mutta ottelun tilastomerkintöjä ei saada yksittäisten 
tapahtumien tarkkuudella. Ei siis ole mahdollista tietää, kuka pelaaja syötti kenenkin maalin tai minkälaisista rangaistuksista pelaajan kokonaisjäähyminuutit koostuvat. 
Sovellus jättää myös tilastoimatta maalien syntyjärjestyksen.

Lisäksi sovellus ei osaa rajoittaa otteluun syötettävien tilastomerkintöjen määrää ottelussa tehtyjen maalien perusteella. Eli otteluun on mahdollista syöttää useampia
maalimerkintöjä (tai syöttöjä)  kuin joukkue on ottelussa tehnyt maaleja. Toiseen suuntaan tämä on tarkoituksenmukaista, koska maalilla ei aina ole tekijää (oma maali).

### Useampia tilastoja

Sovelluksessa ei ole lainkaan mahdollisuutta esimerkiksi plus-miinus -tilastojen keruuseen. Lisäksi kerätyistä tilastoista voisi olla hyödyllistä saada kevyillä 
tilastollisilla menetelmillä tietoja, esimerkiksi pistekeskiarvo.

### Kausien erottelu

Yleensä salibandytilastoja halutaan tarkastella kausittain. Sovelluksen pistepörssi ei tarjoa tällaista vaihtoehtoa.

### Tilastojen järjestäminen

Sovelluksessa ei ole mahdollista järjestää tilastoja eri osa-alueiden mukaan, esimerkiksi vain tehtyjen maalien perusteella. Tämä hankaloittaa maalipörssin tms. tilaston
tarkastelemista.
